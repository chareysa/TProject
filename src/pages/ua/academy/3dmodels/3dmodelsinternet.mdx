---
title: Використання 3D-моделей з Інтернету
img: https://images.unsplash.com/photo-1633899306328-c5e70574aaa2?ixlib=rb-4.0.3&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=2069&q=80
order: 3
layout: "@layouts/AcademyContent.astro"
teaser: In this module you will find helpful information about 3D Models from the Internet.
---

## Завантаження готових 3D-моделей

Замість того щоб створювати власні 3D-моделі, можна завантажити готові моделі з Інтернету, за потреби обробити їх та зрештою використати для 3D-друку. Різні вебсайти пропонують величезний вибір — від простих об’єктів до складних багатокомпонентних продуктів.

Ось два відомі та улюблені багатьма вебсайти з доступними для завантаження та друку 3D-моделями:
- Thingiverse https://www.thingiverse.com
- Printables https://www.printables.com

При завантаженні 3D-моделей з таких платформ слід звертати увагу, яку застосовано ліцензію. Для приватного використання це не так важливо, але якщо ви хочете використати об’єкт, напр., у комерційних цілях або оприлюднити його у зміненому вигляді, треба обов’язково ознайомитися з темою «Ліцензії Creative-Commons» та перевірити, під якою ліцензією опубліковано файл — або, можливо, він зовсім не має ліцензії. Як правило ліцензія вказується прямо на відповідній сторінці для завантаження об’єкта (більше на тему ліцензій — див. внизу).

### Векторні зображення для лазерного різання та 3D-/CAD-моделі, які піддаються обробці

Згадані вище платформи зазвичай призначені для поширення 3D-моделей для 3D-друку, тобто як правило там можна знайти STL-файли. Недолік STL-файлів полягає у тому, що їх не так просто обробити та змінити. Деякі дизайнери/ки розміщують також файли, які можна обробляти, і які можна відкрити й обробити у відповідному програмному забезпеченні CAD/АСП або ПЗ для 3D-моделювання (більше на цю тему в [базовому навчальному модулі про АСП та програми для 3D-дизайну](/ua/academy/3dmodels/3ddesign).

Якщо ви шукаєте саме такі проєкти, рекомендується просто ввести ім’я програми у рядок пошуку платформи, напр. «FreeCAD», «Blender», «Fusion 360» тощо — у такий спосіб можна часто знайти проєкти відразу з оригінальним файлом. 

Навіть якщо платформи насправді розраховані для 3D-друку, там можна знайти також файли для лазерного різання або проєкти, що поєднують лазерне різання та 3D-друк. Якщо ввести у рядок пошуку «lasercut» або «lasercutting» (англ. — лазерне різання), можна знайти багато таких проєктів, зокрема у вигляді файлів векторної графіки (більше на цю тему в [базовому навчальному модулі про лазерне різання](/ua/academy/digitalproduction/lasercutting).


## Відкриті ліцензії та Creative Commons

Creative Commons (CC) — це громадська організація зі штаб-квартирою у США, що публікує різні стандартні договори ліцензій, які дійсні по всьому світу. Загалом CC-ліцензії розповсюджуються на всі твори, що зазвичай підлягають авторському праву — напр. тексти, зображення, музичні твори, відео чи навіть 3D-моделі. Багато 3D-моделей на вищезгаданих платформах мають CC-ліцензію.

Якщо ви створюєте творчі доробки, тобто є автором/кою, то при оприлюдненні (напр. на вебсайті) можете визначати, чи присвоювати твору ліцензію і якщо так, то яку. Зазвичай відповідна інформація про ліцензію знаходиться на тому самому вебсайті, на якому оприлюднюється твір.

При цьому ліцензія обмежує певні права всіх людей, які завантажують твір. Якщо твір публікується без ліцензії, такі права не виникають або ж діють відповідні закони у сфері авторського права.

Ліцензії CC є лише однією з можливостей — існують також інші моделі ліцензій, напр. GNU General Public License (GNU GPL, Загальна публічна ліцензія GNU — ліцензія на вільне програмне забезпечення). Проте завдяки своїй простоті, зрозумілості та широкій відомості СС-моделі добре себе зарекомендували.

### Різні види ліцензій Creative Commons

Залежно від того, які права ви хочете обмежити, існують різні правові модулі CC, які можна обрати та поєднувати між собою.

| Зображення | Скорочення | Ім’я модуля | Пояснення |
| - | - | - | - | 
| ![grafik](images/academy/3dmodels/3dmodelsinternet/1_BY.png) | BY | Із зазначенням авторства (englisch: Attribution) | Треба зазначати ім’я автора. |
| ![grafik](images/academy/3dmodels/3dmodelsinternet/2_NC.png) | NC | Некомерційна (Non-Commercial) | Das Werk darf nicht für kommerzielle Zwecke verwendet werden. |
| ![grafik](images/academy/3dmodels/3dmodelsinternet/3_ND.png) | ND | Без похідних (No Derivatives) | Твір не можна змінювати. |
| ![grafik](images/academy/3dmodels/3dmodelsinternet/4_SA.png) | SA | Розповсюдження на тих самих умовах (Share Alike) | Змінений наступним співавтором твір має поширюватися на умовах цієї ж ліцензії. |

<p align="center"> <i> Правові модулі Creative Commons – Таблиця - Джерело: https://de.wikipedia.org/wiki/Creative_Commons#Die_Rechtemodule - <a href="https://creativecommons.org/licenses/by-sa/3.0/">(CC BY-SA 3.0)</a> </i> </p>


При об’єднанні кількох модулів виникають різні ліцензії, наприклад, ліцензія «CC BY-SA 4.0» означає, що твій можна поширювати та змінювати, якщо згадується автор/ка (BY), включно з посиланням на джерело та ліцензію, і що заново оприлюднений (або змінений) твір має публікуватися на умовах цієї ж ліцензії (тобто в цьому випадку також CC BY-SA). Оскільки відсутній модуль «NC», дозволяється також комерційне використання. Позначка «4.0» вказує при цьому на версію ліцензії. Повний опис цієї ліцензії можна знайти на сторінці https://creativecommons.org/licenses/by-sa/4.0/deed.uk.

Якщо автор/ка 3D-моделі або іншого твору може використати для публікації CC-ліцензію, це можна зробити відносно легко через сайт https://creativecommons.org/choose. За допомогою цього інструменту можна обрати бажані характеристики ліцензії та отримати відповідне скорочення, а також посилання на ліцензію. Це можна зрештою розмістити на сторінці публікації твору.

### Чому важливий дозвіл на комерційне використання

Необхідно зауважити про широко поширену проблему в контексті ліцензій Creative Commons. Багато автор/ок публікують свої твори з ліцензією «Non-commercial» (NC), що виключає комерційне використання твору.

У брошурі [Broschüre](https://upload.wikimedia.org/wikipedia/commons/5/51/Freies_Wissen_dank_Creative-Commons-Lizenzen_Folgen%2C_Risiken_und_Nebenwirkungen_der_Bedingung_nicht-kommerziell_%E2%80%93_NC.pdf) [(CC BY-SA 3.0 DE)](https://creativecommons.org/licenses/by-sa/3.0/de/) von Wikimedia Deutschland, Creative Commons Deutschland und iRights.info про це пишуть так:

> «Найпопулярніші ліцензії (...) мають скорочення NC («noncommercial») —некомерційне використання (...). Багато хто, хто інтуїтивно обирає обмежені ліцензії, робить це зі зрозумілого мотиву уникнути небажаної та безконтрольної експлуатації свого твору. Але численні й також небажані побічні ефекти, які це викликає, відомі лише небагатьом».

Повний текст брошури німецькою мовою знаходиться [тут](https://upload.wikimedia.org/wikipedia/commons/5/51/Freies_Wissen_dank_Creative-Commons-Lizenzen_Folgen%2C_Risiken_und_Nebenwirkungen_der_Bedingung_nicht-kommerziell_%E2%80%93_NC.pdf). [(CC BY-SA 3.0 DE)](https://creativecommons.org/licenses/by-sa/3.0/de/)

Коротко про головні проблеми: Багато людей не усвідомлюють, що використання некомерційних ліцензій стосується також публікацій, напр., у Вікіпедії або на приватних сайтах, навіть якщо спочатку не йдеться про комерційне використання. Вікіпедія загалом є публічною та некомерційною платформою, та оскільки вона, напр., інтегрована в пошукові системи, що належать комерційним організаціям, можуть виникати проблеми. Також приватний сайт або сайт громадської організації, що використовує рекламний банер, вважається комерційним і не може використовувати твори, що мають некомерційну ліцензію.

Некомерційні ліцензії у сфері використання медіа з ліцензіями Creative-Commons, а також відкритого програмного й апаратного забезпечення, часто викликають неприємні та небажані обмеження, при тому що побоювання щодо комерційного використання підприємствами є часто необґрунтованими. Тож перш ніж розглянути використання некомерційної ліцензії, варто ознайомитися з брошурою.


# Інформація про ліцензію

**Автор:** Оскар Лідтке (Oskar Lidtke), https://github.com/orcular-org/

<a rel="license" href="http://creativecommons.org/licenses/by-sa/4.0/"><img alt="Creative Commons License" style="border-width:0" src="https://i.creativecommons.org/l/by-sa/4.0/88x31.png" /></a><br />Якщо не зазначено інакше, цей твір ліцензовано в рамках міжнародної <a rel="ліцензії" href="http://creativecommons.org/licenses/by-sa/4.0/">Creative Commons Attribution-ShareAlike 4.0 International License (CC BY-SA 4.0)</a>.

Див. кращі приклади [зазначення Авторства](https://wiki.creativecommons.org/wiki/Best_practices_for_attribution) та [створення власного твору](https://wiki.creativecommons.org/wiki/Marking_your_work_with_a_CC_license) з ліцензією Creative Commons.

Щодо зазначення Авторства та ліцензії використаних зображень, див. розділ нижче.
